Title: เขตอ่าวกวางตุ้ง-ฮ่องกง-มาเก๊า | Hong Kong Tourism Board
Date: None
URL: https://www.discoverhongkong.com/th/greater-bay-area.html

ถ้าพูดเรื่องของทำเลที่ตั้ง ฮ่องกงเรียกได้ว่าครบ! เพราะนอกจากในตัวเมืองเองแล้ว เรายังสามารถเดินทางไปตามสถานที่สุดฮิตต่างๆ ของจีนแผ่นดินใหญ่ได้อย่างง่ายดาย ฮ่องกงคือหนึ่งในเมืองเศรษฐกิจที่ตั้งอยู่ในเขตเศรษฐกิจพิเศษอ่าวกวางตุ้ง-ฮ่องกง-มาเก๊า หรือ Greater Bay Area ขนาบไปด้วยมาเก๊า และเขตเทศบาลอีก 9 แห่ง ในมณฑลกวางตุ้ง ซึ่งเป็นเมืองทางตอนใต้ของจีน ไม่ว่าจะเป็นกวางโจว เซินเจิ้น จูไห่ ฝอซาน ฮุ่ยโจว ตงกวน จงซาน เจียงเหมิน และจ้าวชิ่ง โดยบริเวณนี้ถือเป็นแหล่งรวมท่าเรือและสนามบินจำนวนมากที่สุดในโลก แถมฮ่องกง รวมถึงเมืองต่างๆ ในเขต Greater Bay นี้ยังร่วมกันเป็นประตูสู่ประสบการณ์การท่องเที่ยวแบบหลากหลายให้กับนักท่องเที่ยวอีกด้วย
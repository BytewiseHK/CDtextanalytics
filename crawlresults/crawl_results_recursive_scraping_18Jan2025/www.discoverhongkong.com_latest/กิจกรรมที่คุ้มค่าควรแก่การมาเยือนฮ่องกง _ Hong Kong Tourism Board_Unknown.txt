Title: กิจกรรมที่คุ้มค่าควรแก่การมาเยือนฮ่องกง | Hong Kong Tourism Board
Date: None
URL: https://www.discoverhongkong.com/th/explore/mega-events-throughout-the-year.html

ในมหานครที่เปี่ยมสีสันเช่นฮ่องกงแห่งนี้ มีกิจกรรมมากมายจัดขึ้นตลอดทั้งปี ไม่ว่าจะเป็นงานเฉลิมฉลองทางวัฒนธรรม เทศกาล งานแข่งขันกีฬานานาชาติ นิทรรศการศิลปะ คอนเสิร์ต... ที่นี่มีทุกอย่างตามที่คุณปรารถนา หากกิจกรรมเยอะจนไม่อาจเลือกได้ ลองมาเริ่มที่เทศกาลซึ่งเป็นที่ถูกอกถูกใจคนส่วนใหญ่ แล้วค่อยไปต่อที่กิจกรรมอื่น ๆ
ต้อนรับปีใหม่ด้วยเสน่ห์ของงานเฉลิมฉลองเคาท์ดาวน์ปีใหม่ของฮ่องกง!
เทศกาลตรุษจีนเป็นเทศกาลที่ใหญ่ที่สุดในฮ่องกงซึ่งจัดขึ้นทั่วทั้งเมือง มีการแขวนโคมแดงจำนวนมากประดับประดาไปทั่วเมืองพร้อมขบวนเชิดสิงโตที่ดังก้องไปตามท้องถนน และฝูงชนต่างมุ่งหน้าไปยังวัดในท้องถิ่นเพื่อสวดมนต์ขอพรให้โชคดี เดินท่องไปตามตลาดชั่วคราวมากมายที่จำหน่ายสินค้าตามเทศกาลทุกชนิดและร่วมเฉลิมฉลองปีใหม่ด้วยอาหารมงคลเสริมโชค
ติดเลขที่เสื้อของคุณแล้วก้าวลงถนนไปพร้อมกับนักวิ่งระยะไกลซึ่งเข้าร่วมงานมาราธอนที่ใหญ่ที่สุดในมหานครแห่งนี้ฮ่องกงมาราธอนเริ่มจัดขึ้นตั้งแต่ปี 1997 นอกจากการวิ่งแบบฟูลมาราธอนซึ่งมีระยะทางกว่า 40 กม. แล้ว งานนี้ยังมีฮาล์ฟมาราธอนและการวิ่ง 10 กม. ด้วย
ฮ่องกงเซเว่นส์เริ่มต้นในปี 1970 ในฐานะสโมสรท้องถิ่น และได้พัฒนาเป็นมหกรรมกีฬาที่ยิ่งใหญ่ที่สุดของฮ่องกงตั้งแต่นั้นมา ผู้ที่โชคดีได้ตั๋วเข้างานจะได้รับชมปรากฏการณ์อย่างแท้จริง ผ่านเกมอันดุเดือดที่นักกีฬาชั้นนำของโลกจะประชันฝีมือกันเป็นเวลาสามวัน ท่ามกลางบรรยากาศที่เหล่าคนท้องถิ่นต่างร่วมชมและเชียร์ทีมโปรดของตนเอง
ดื่มด่ำไปกับสุนทรียศาสตร์บนเส้นทางแห่งศิลปะในฮ่องกงกับงานระดับนานาชาติและงานแสดงศิลปะ เช่นเทศกาลศิลปะฮ่องกงอาร์ตบาเซิลและอาร์ตเซ็นทรัลนอกจากนี้ยังมีการจัดงานศิลปะและวัฒนธรรมระดับโลกอีกมากมายตลอดทั้งปี รวมถึงนิทรรศการตามธีม ศิลปะในเมือง และประสบการณ์ศิลปะดิจิทัล โดยงานเหล่านี้เป็นส่วนหนึ่งของ ศิลปะในฮ่องกง คลิกที่นี่เพื่อค้นพบกิจกรรมที่จัดขึ้นล่าสุด
นับตั้งแต่ก่อตั้งขึ้นในปี 1993เฟรนช์เมย์ได้กลายมาเป็นหนึ่งในเทศกาลศิลปะฝรั่งเศสที่ใหญ่ที่สุดในเอเชีย ซึ่งนำจิตวิญญาณของฝรั่งเศสมาสู่ฮ่องกง ผู้ที่หลงใหลในความเป็นฝรั่งเศสจะมีโอกาสได้ดื่มด่ำความรุ่มรวยทางวัฒนธรรมของฝรั่งเศส ตลอดจนศิลปะการทำอาหารตำรับฝรั่งเศสในโครงการยอดนิยมที่แยกออกมาในชื่อว่าเฟรนช์กูร์เมย์
การปีนป่ายหอคอยสุดระห่ำเพื่อเก็บซาลาเปา พร้อมเสียงเชียร์จากฝูงชนในขณะที่ผู้ชนะปีนลงมา เทศกาลนี้เป็นงานที่หาชมได้ยาก ไม่ใช่เพียงเพราะกำลังวังชาที่ใช้ในการแข่งขันปีนหอคอยซาลาเปาเท่านั้น แต่ยังรวมถึงมิตรภาพและการส่งเสียงเชียร์อันงดงามอีกด้วย เทศกาลจัดขึ้นในเดือนเมษายนหรือพฤษภาคมของทุกปี โดยมีความเป็นมาจากการเซ่นไหว้เพื่อปัดเป่าโรคระบาดในยุคโบราณ กิจกรรมนี้ยังมีพิธีกรรม ขบวนแห่ และการเชิดสิงโตอีกด้วย ขอเตือนไว้ก่อนว่าจะมีผู้คนพลุกพล่านอย่างมาก
การแข่งขันเรือมังกรนานาชาติฮ่องกงจัดขึ้นช่วงเทศกาลเรือมังกรในเดือนมิถุนายนของทุกปี ไม่ว่าคุณจะเป็นนักกีฬาแข่งเรือมังกรมืออาชีพหรือเป็นเพียงแฟนกีฬาก็ไม่ควรพลาดโอกาสเข้าร่วมกิจกรรมที่น่าตื่นเต้นนี้!
ฮ่องกงนั้นดึงดูดนิทรรศการและงานแสดงสินค้าที่โดดเด่นในเวทีระดับโลก และส่วนหนึ่งของงานที่ยิ่งใหญ่ที่สุดในช่วงฤดูร้อน ได้แก่แอนนิคอม แอนด์ เกม ฮ่องกง,งานมหกรรมหนังสือฮ่องกง,เทศกาลคอมพิวเตอร์และการสื่อสารฮ่องกงและฟู้ด เอ็กซ์โปเปลี่ยนการท่องเที่ยวฮ่องกงของคุณเป็นการสำรวจลงลึกเกี่ยวกับคอมพิวเตอร์ หนังสือ การ์ตูน เกม และรสชาติอาหารที่ดีที่สุดในโลก!
วิคตอเรียปาร์ค เด็ก ๆ จะถือโคมไฟขนาดเล็กในขณะที่มีการเล่นเกมและการแสดงต่าง ๆ ที่ไท่หางมีการเชิดมังกรไฟ ซึ่งเป็นการแสดงแห่สัตว์วิเศษที่ประทินด้วยเครื่องหอมไปตามท้องถนน
การแข่งขันฮ่องกงไซโคลธอนโดยบริษัท Sun Hung Kai Propertiesมอบโอกาสที่หาได้ยากในการปั่นจักรยานเชยชมทิวทัศน์เมืองอันหลากหลายของฮ่องกง ร่วมปั่นจักรยานรับประสบการณ์อันน่าทึ่งกับนักปั่นนับพันคนในกิจกรรมที่น่าตื่นเต้นนี้!
ปลายตุลาคมนี้ ฮ่องกงจะเฉลิมฉลองรสชาติความเป็นเลิศระดับโลกในงานเทศกาลHong Kong Wine & Dine! ภายในงานจะมีบูธอาหารและไวน์มาออกร้านกว่า 300 บูธ ตั้งเรียงรายตลอดพื้นที่ริมอ่าววิคตอเรีย นำเสนอประสบการณ์ด้านอาหารแบบเอาท์ดอร์สุดยูนีค กิจกรรมเวิร์คช็อปทำอาหารและชิมอาหาร ไปจนถึงชุดความบันเทิงแสดงสด ท่ามกลางวิวทิวทัศน์อันสวยงามของเส้นขอบฟ้าแห่งอ่าววิคตอเรีย
ไวบ์งานเทศกาลยังเดินหน้าสร้างความเพลิดเพลินให้ต่อมรับรสของทุกท่านอย่างต่อเนื่องยาวไปจนถึงเดือนพฤศจิกายน ซึ่งทุกท่านจะได้เต็มอิ่มไปกับประสบการณ์ด้านอาหารที่เป็นเลิศ พร้อมข้อเสนอสุดพิเศษมากมายจากบาร์และร้านอาหารกว่าร้อยแห่ง เตรียมพร้อมร่วม
ทริปชิมของอร่อยรอบเมืองได้เลย!
ด้วยการมีนักเทนนิสชื่อดังอย่าง Venus Williams, Jelena Jankovic และ Johanna Konta มาวาดลวดลายในสนามเทนนิสฮาร์ดคอร์ทของเรา ทำให้เห็นว่าฮ่องกงเทนนิสโอเพ่นกำลังกลายเป็นหนึ่งในการแข่งขันกีฬารายการใหญ่อย่างรวดเร็ว การแข่งขันนี้จะจัดขึ้นทุกเดือนตุลาคม ณ สนามกีฬากลางแจ้งในวิคตอเรียปาร์ค โดยมีนักเทนนิสหญิงที่ฝีมือดีที่สุดในโลกเข้าร่วมแข่งขันทั้งแบบเดี่ยวและคู่ในช่วงสุดสัปดาห์ และหากคุณโชคดีพอที่ได้เดินทางมาถึงที่นี่ช่วงสองสามวันแรก การแข่งขันรอบคัดเลือกจะเปิดให้เข้าชมฟรีโดยผู้ที่มาก่อนจะได้สิทธิ์ก่อน
เข้าร่วมกิจกรรมต่าง ๆ ที่ฮ่องกงโอเพ่น กิจกรรมกีฬาระดับมืออาชีพที่เก่าแก่ที่สุดของเมืองและรายการแข่งขันที่นักกอล์ฟมือฉกาจของโลกมารวมตัวกัน จัดขึ้นในเซิงสุ่ยช่วงที่อากาศเริ่มเย็นลงในเดือนธันวาคม โดยปกติแล้วจะมีเงินรางวัล 2 ล้านดอลลาร์สหรัฐ ซึ่งผู้ชนะการแข่งขันคนก่อนหน้านี้ ได้แก่ Rory McIlroy และ Justin Rose โดยสองวันแรกเข้าชมฟรี และจะมีการเก็บค่าเข้าชมสำหรับกิจกรรมหลักในช่วงสุดสัปดาห์
ความสนใจทั่วโลกมุ่งไปที่สนามแข่งม้าชาทิ่น เนื่องจากเป็นแหล่งรวมม้า นักขี่ม้า ผู้ฝึกสอน และเจ้าของม้าชั้นนำจากทั่วโลกซึ่งมาชิงชัยกันในการแข่งขัน 4 รายการของการแข่งขัน G1 แฟน ๆ ที่มายังชาทิ่นเพื่อเป็นสักขีพยานในกิจกรรมระดับโลกอย่างแท้จริงยังมีโอกาสได้เพลิดเพลินไปกับสุดยอดความบันเทิงนอกลู่แข่งอีกด้วย
นี่คือช่วงเวลาแห่งความครึกครื้น เชิญปล่อยตัวปล่อยใจไปกับบรรยากาศแห่งความรื่นเริงที่ฮ่องกงในวินเทอร์เฟสอันแสนหฤหรรษ์ เส้นขอบฟ้าของฮ่องกงทอแสงประกายกว่าที่เคยในช่วงฤดูหนาว ด้วยต้นคริสต์มาสระยิบระยับที่ตั้งเด่นตระหง่านท่ามกลางตึกระฟ้าส่องแสงแพรวพราว ทั้งหมดนี้จัดขึ้นเพื่อรับการมาถึงของช่วงเวลาอันครึกครื้น อย่าพลาดกิจกรรมวันหยุดในสถานที่ท่องเที่ยวชั้นนำ ข้อเสนอพิเศษสำหรับการช้อปปิ้ง และเมนูตามเทศกาลที่จะเติมความตื่นเต้นให้คุณและเพิ่มบรรยากาศอันสนุกสนาน!
พักผ่อนและเติมพลังด้วยกิจกรรมกลางแจ้งที่ยอดเยี่ยมของฮ่องกงตลอดทั้งปี! สำรวจป่าไม้สีแดงสะพรั่งที่เหมาะกับการถ่ายรูป ตลอดจนเส้นทางเดินเขาที่น่าเบิกบานใจ การปีนหน้าผาที่น่าทึ่ง และเมืองประวัติศาสตร์ทั่วฮ่องกง
{{post.type}}
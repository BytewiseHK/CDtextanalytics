Title: การตรวจคนเข้าเมืองและด่านศุลกากร | Hong Kong Tourism Board
Date: None
URL: https://www.discoverhongkong.com/th/plan/traveller-info/immigrations-and-customs.html

การตรวจคนเข้าเมืองและด่านศุลกากรในฮ่องกงมีขั้นตอนที่ชัดเจนและมีประสิทธิภาพ ที่นี่ เรามีข้อมูลทุกอย่างที่คุณต้องทราบเพื่อเตรียมพร้อมสำหรับการเดินทางผ่านด่านตรวจคนเข้าเมืองอย่างราบรื่น เพื่อให้คุณได้ใช้เวลากับสิ่งที่สำคัญที่สุด นั่นคือ การเที่ยวอย่างเพลิดเพลินในเมืองฮ่องกง!
โดยส่วนใหญ่ ผู้ถือสัญชาติหลายๆ ประเทศไม่ต้องใช้วีซ่าในการเดินทางเข้าฮ่องกงเพื่อการท่องเที่ยวและสามารถพำนักได้ตั้งแต่เจ็ดถึง 180 วัน โดยขึ้นอยู่กับสัญชาติ หากไม่แน่ใจเกี่ยวกับสถานะของคุณ โปรดตรวจสอบกับสถานทูตจีนแห่งใดก็ได้หรือconsulate
ประเทศและเขตแดนต่างๆ มากกว่า 100 แห่งมีสำนักงานตัวแทนในฮ่องกง โดยดูข้อมูลติดต่อที่นี่นอกจากนี้ คุณยังสามารถอ่านรายละเอียดเพิ่มเติมเกี่ยวกับข้อกำหนดด้านวีซ่าได้ที่เว็บไซต์สำนักงานตรวจคนเข้าเมือง
นับตั้งแต่วันที่ 28 ธันวาคม 2021 สำนักงานตรวจคนเข้าเมืองได้แนะนำให้ใช้บริการทางอิเล็กทรอนิกส์สำหรับการยื่นขอวีซ่าตามขั้นตอน เพื่อให้ผู้ยื่นคำขอสามารถดำเนินการตามกระบวนการทั้งหมดในการยื่นขอวีซ่าได้ทางออนไลน์ กรุณาเข้าไปที่เว็บไซต์ของสำนักงานตรวจคนเข้าเมืองหรือคลิกที่นี่เพื่อดูรายละเอียดเพิ่มเติม
บัตรผ่านเขตบริหารพิเศษฮ่องกง
บัตรผ่านนี้เป็นกระบวนการตรวจคนเข้าเมืองที่ง่ายดายยิ่งขึ้นสำหรับนักธุรกิจที่เดินทางบ่อยซึ่งถือหนังสือเดินทางถูกต้องตามกฎหมายและมีคุณสมบัติเหมาะสมที่จะเข้าฮ่องกงโดยไม่ต้องใช้วีซ่าหรือใบอนุญาตเข้าเมือง โดยมีวัตถุประสงค์เพื่อการท่องเที่ยว
เกณฑ์ในการพิจารณา:
คุณต้องมีเหตุจำเป็นที่จะต้องเดินทางมาฮ่องกงบ่อยครั้ง และ
คุณต้องเคยไปฮ่องกงอย่างไม่มีปัญหามาแล้วสามครั้งขึ้นไป (ไม่รวมการเดินทางไปจีนแผ่นดินใหญ่หรือมาเก๊า) ในช่วง 12 เดือนก่อนการสมัคร หรือ
ผู้อำนวยการสำนักงานตรวจคนเข้าเมืองเชื่อว่าการเดินทางเข้าเมืองของคุณจะนำมาซึ่งประโยชน์ที่สำคัญแก่ฮ่องกง
ผู้ถือบัตรผ่านอาจใช้เคาน์เตอร์พลเมืองฮ่องกงเพื่อผ่านกระบวนการตรวจคนเข้าเมืองได้อย่างรวดเร็ว หากต้องการรายละเอียดเพิ่มเติมเกี่ยวกับบัตรผ่านนี้และใบสมัครที่ดาวน์โหลดได้ สามารถเข้าไปที่เว็บไซต์สำนักงานตรวจคนเข้าเมือง
ช่องผ่านเข้าเมืองอัตโนมัติสำหรับผู้เดินทางบ่อย
ผู้ที่มาเยือนฮ่องกงบ่อยครั้งสามารถใช้ช่องผ่านเข้าเมืองอัตโนมัติเพื่อให้สามารถผ่านกระบวนการตรวจคนเข้าเมืองได้อย่างสะดวกรวดเร็วและง่ายดาย
เกณฑ์ในการพิจารณา:
นักท่องเที่ยวที่สมัครสำเร็จสามารถใช้ช่องผ่านเข้าเมืองอัตโนมัติสำหรับผู้เดินทางบ่อยได้ที่จุดควบคุมทุกแห่ง โปรดคลิกที่นี่เพื่ออ่านขั้นตอนการใช้ช่องผ่านเข้าเมืองอัตโนมัติสำหรับผู้เดินทางบ่อย
ผู้ที่มาเยือนฮ่องกงทุกคนต้องผ่านพิธีการศุลกากรและสำแดงสิ่งของใดๆ ที่ต้องชำระค่าภาษีอากรซึ่งมีมูลค่าสูงกว่าเกณฑ์การยกเว้นภาษี เรียนรู้เพิ่มเติมเกี่ยวกับสิ่งของที่ต้องชำระค่าภาษีอากรและมาตรการยกเว้นภาษีล่าสุด
ข้อควรจำ:
สำหรับรายละเอียดเพิ่มเติม โปรดไปที่เว็บไซต์กรมศุลกากรและสรรพสามิตรเพื่อหลีกเลี่ยงความล่าช้าโดยไม่จำเป็นใดๆ โปรดปฏิบัติตามข้อกำหนดของสนามบินนานาชาติฮ่องกง
เคล็ดลับสำหรับนักท่องเที่ยว
มีนักท่องเที่ยวจำนวนมากเดินทางผ่านฮ่องกงหรือเดินทางมาที่นี่หลังการเดินทางไปประเทศอื่นๆ แต่เนื่องจากข้อกำหนดกฎหมายแตกต่างกันในแต่ละประเทศ สิ่งของบางอย่างที่ถูกกฎหมาย ณ ต้นทางหรือปลายทาง อาจผิดกฎหมายฮ่องกงก็เป็นได้ ดูรายละเอียดเกี่ยวกับสิ่งของประเภทต่างๆ ที่ผิดกฎหมายฮ่องกง รวมถึงเคล็ดลับเพิ่มเติมเกี่ยวกับความปลอดภัยและการรักษาความปลอดภัยในสนามบินได้ที่นี่
การรักษาความปลอดภัยในสนามบิน
ผู้โดยสารทุกคนที่เดินทางออกจากสนามบินนานาชาติฮ่องกงจะต้องแสดงบัตรที่นั่งผู้โดยสารและเอกสารการเดินทางต่อเจ้าหน้าที่รักษาความปลอดภัยของสนามบิน ณ อาคารตรวจคนเข้าเมืองขาออก โปรดอ่านรายละเอียดเพิ่มเติมที่นี่
กระเป๋าสัมภาระที่ถือขึ้นเครื่อง
นักท่องเที่ยวที่กำลังเดินทางออกจากฮ่องกงและผู้ที่รอเปลี่ยนเครื่องควรทราบว่าสนามบินนานาชาติฮ่องกงได้ยกระดับมาตรการรักษาความปลอดภัย นักท่องเที่ยวจะต้องไม่นำวัตถุปลายแหลมหรือของมีคม เช่น มีด คัตเตอร์ กรรไกร ใบมีดโกน หรืออุปกรณ์ตัดหั่นในครัวเรือนไว้ในสัมภาระที่ถือขึ้นเครื่อง โปรดเก็บสิ่งของดังกล่าวไว้ในสัมภาระเช็คอิน
นอกจากนี้ยังมีข้อจำกัดเกี่ยวกับของเหลว เจล และสเปรย์ซึ่งต้องบรรจุอยู่ในภาชนะที่มีขนาดบรรจุไม่เกิน 100 มิลลิลิตรและใส่รวมกันในถุงใสที่สามารถเปิดผนึกได้โดยมีปริมาตรไม่เกินหนึ่งลิตร (ไม่เกินหนึ่งถุงต่อผู้โดยสาร)
โปรดอ่านข้อมูลเพิ่มเติมที่นี่
Title: เรื่องน่ารู้ | Hong Kong Tourism Board
Date: None
URL: https://www.discoverhongkong.com/th/plan/traveller-info/good-to-know.html

แม้ว่าฮ่องกงจะเป็นเมืองที่ท่องเที่ยวได้ไม่ยาก แต่ด้วยข้อมูลที่มีประโยชน์เหล่านี้จะช่วยให้การท่องเที่ยวของคุณง่ายดายยิ่งขึ้น การท่องเที่ยวจะง่ายดายเมื่อมีแผนที่ แอป เคล็ดลับและคู่มือ รวมถึงข้อมูลล่าสุดเกี่ยวกับการตรวจคนเข้าเมือง ระบบขนส่ง และอื่นๆ อีกมากมาย
ฮ่องกงมีภูมิอากาศที่ค่อนไปทางเขตร้อนพร้อมฤดูกาลที่แตกต่างชัดเจน ไต้ฝุ่นเป็นปัญหาเพียงอย่างเดียวที่อาจส่งผลต่อแผนการท่องเที่ยวของคุณ
ฤดูมรสุมจะเริ่มต้นในเดือนพฤษภาคมและสิ้นสุดลงในเดือนพฤศจิกายน เมื่อไต้ฝุ่นใกล้เข้ามา จะมีประกาศเตือนทางโทรทัศน์และวิทยุ หอสังเกตการณ์ฮ่องกงจะส่งสัญญาณแจ้งเตือนตามระดับความรุนแรง เมื่อใดที่สัญญาณระดับ 8 ปรากฎขึ้น ธุรกิจร้านค้าส่วนใหญ่จะปิดทำการและเที่ยวบินต่างๆจะถูกยกเลิก  นอกจากนี้ยังมีระบบแจ้งเตือนในกรณีฝนตกหนักแยกต่างหากด้วย
คุณสามารถค้นหาข้อมูลเพิ่มเติมเกี่ยวกับสภาพอากาศตามฤดูกาลและสภาพอากาศปัจจุบันได้ที่เว็บไซต์หอสังเกตการณ์ฮ่องกงขณะพำนักในฮ่องกง คุณสามารถกดหมายเลข 1878 200 แล้วกด 3 เพื่อตรวจสอบสถานการณ์ล่าสุดเป็นภาษาอังกฤษ
ฤดูใบไม้ผลิ (มีนาคมถึงพฤษภาคม)
อุณหภูมิและความชื้นสัมพัทธ์เพิ่มขึ้น ช่วงเย็นอากาศหนาว
อุณหภูมิเฉลี่ย:17 oC – 26 oC
ฤดูร้อน (มิถุนายนถึงสิงหาคม)
ร้อนชื้นและมีแดดจัด อาจมีพายุฝนฟ้าคะนองและฝนตกปรอยๆ เป็นครั้งคราว อุณหภูมิสูงถึง 31°C แต่ระดับความชื้นสัมพัทธ์สูงจะทำให้รู้สึกร้อนขึ้น
อุณหภูมิเฉลี่ย:26 oC – 31 oC
ฤดูใบไม้ร่วง (กันยายนถึงพฤศจิกายน)
ลมพัดเย็นสบาย อากาศปลอดโปร่งมากและอุณหภูมิกำลังดี คนส่วนใหญ่ชอบมาเที่ยวกันช่วงนี้เพราะเป็นเดือนที่ดีที่สุดของปี
อุณหภูมิเฉลี่ย:19 oC – 28 oC
ฤดูหนาว (ธันวาคมถึงกุมภาพันธ์)
อากาศแห้ง หนาวเย็นและมีเมฆมาก อาจมีแนวปะทะอากาศเย็นเป็นครั้งคราว อุณหภูมิลดต่ำลง 10°C ในเขตเมือง
อุณหภูมิเฉลี่ย:12 oC – 20 oC.
โดยทั่วไปแล้วไม่จำเป็นต้องกังวลกับเรื่องข้อกำหนดด้านการแต่งกายเว้นแต่คุณมีแผนจะไปร้านอาหารและบาร์ระดับไฮเอนด์ในเมืองซึ่งโดยปกติแล้วจะไม่อนุญาตให้สวมรองเท้าแตะและกางเกงขาสั้น ขอแนะนำให้ตรวจสอบล่วงหน้าเกี่ยวกับข้อกำหนดด้านการแต่งกายของสถานที่ที่คุณมีแผนจะไป.
แรงดันไฟฟ้ามาตรฐานในฮ่องกงคือไฟฟ้ากระแสสลับ 220 โวลต์ 50 เฮิร์ตซ์ ห้องน้ำในโรงแรมส่วนใหญ่อาจมีปลั๊กไฟ 100 โวลต์ให้ แต่ถ้าไม่มี คุณจะต้องใช้ตัวแปลงไฟเพื่อใช้งานอุปกรณ์หรือเครื่องใช้ไฟฟ้า เต้าเสียบส่วนใหญ่ในฮ่องกงจะเป็นปลั๊กสามตา คุณสามารถหาซื้ออะแดปเตอร์ราคาย่อมเยาที่จำหน่ายตามร้านสะดวกซื้อทั่วไปมาใช้งานกับเครื่องใช้ไฟฟ้าของคุณได้
ดอลลาร์ฮ่องกง
สกุลเงินที่สามารถชำระหนี้ได้ตามกฎหมายฮ่องกงคือ ดอลลาร์ฮ่องกง (HKD) ซึ่งเมื่อเทียบกับดอลลาร์สหรัฐมีอัตราแลกเปลี่ยนอยู่ที่ประมาณ 7.80 ดอลลาร์ฮ่องกง ต่อ 1 ดอลลาร์สหรัฐ ทั้งนี้ อัตราแลกเปลี่ยนอาจผันผวนเล็กน้อย
การแลกเปลี่ยนเงินตรา
คุณสามารถแลกเปลี่ยนเงินตราต่างประเทศเป็นดอลลาร์ฮ่องกงได้ที่สถานที่รับแลกเปลี่ยนเงินตราต่างประเทศที่ได้รับอนุญาต แต่เพื่อความสบายใจ ควรมองหาสถานที่รับแลกเปลี่ยนเงินตราต่างประเทศที่ผ่านการรับรองจากโครงการควบคุมคุณภาพการบริการด้านการท่องเที่ยว (QTS)ที่สนามบินนานาชาติฮ่องกง เคาน์เตอร์แลกเปลี่ยนเงินตราต่างประเทศจะเปิดให้บริการตั้งแต่เช้าตรู่จนถึงช่วงกลางคืน และเคาน์เตอร์หลายแห่งในเมืองจะเปิดให้บริการจนถึงเย็น ตู้ ATM มีให้บริการตามจุดต่างๆ ตลอด 24 ชั่วโมง อัตราแลกเปลี่ยนจะผันผวนในแต่ละวันขึ้นอยู่กับตลาดเงินตราต่างประเทศ
เครื่องมือแปลงสกุลเงินโดย yahoo:finance.yahoo.com/currency-converter/
บัตรเครดิตและการชำระเงินทางอิเล็กทรอนิกส์
ที่พัก ร้านค้าปลีก และภัตตาคารหลายแห่งยินดีรับบัตรเครดิตต่างประเทศ อาทิ American Express, VISA, Diners Club และ MasterCard ห้างสรรพสินค้า เครือร้านค้าปลีก และร้านอาหารบางแห่ง ก็รับชำระเงินทางอิเล็กทรอนิกส์ อาทิ  Octopus card, Apple Pay, Google Pay, Alipay และ WeChat Pay เช่นกัน สถานที่เหล่านี้จะติดสติกเกอร์แสดงการรับบัตรเครดิตและการชำระเงินทางอิเล็กทรอนิกส์บริเวณทางเข้าหรือจุดชำระเงิน
ตู้ ATM
สามารถพบตู้ ATM ได้แทบทุกที่ ซึ่งตู้ส่วนใหญ่จะรับบัตรที่สามารถใช้ได้ทั่วโลกและเครื่อง 'กดเงินอิเล็กทรอนิกส์' บางเครื่องของ HSBC ให้บริการกดถอนเงินสด (ดอลลาร์ฮ่องกง) ตลอด 24 ชั่วโมงสำหรับผู้ถือบัตร Visa และ MasterCard และบางเครื่องยังให้บริการถอนเงินตราต่างประเทศได้อีกด้วย เรียนรู้เพิ่มเติมที่HSBC
ภาษาทางการของฮ่องกงคือ ภาษาจีนและภาษาอังกฤษ ป้ายของหน่วยงานทางการและประกาศเกี่ยวกับบริการขนส่งสาธารณะทั้งหมด รวมถึงเมนูส่วนใหญ่เป็นสองภาษา
ภาษาจีนกวางตุ้งเป็นภาษาหลักของชาวฮ่องกงส่วนใหญ่ซึ่งออกเสียงต่างจากภาษาจีนกลางที่ใช้กันอย่างกว้างขวางบนเมืองจีนแผ่นดินใหญ่อย่างมาก
ฮ่องกง:Heung Gong
สวัสดี:Nei-hou (ออกเสียงเหมือน ley-ho)
ขอบคุณ — เมื่อมีผู้เสนอให้บริการกับคุณ (เทน้ำชา):ng-goi (ออกเสียงเหมือน mmm-goy)
ขออภัย / ได้โปรด — ร้องขอบางสิ่ง:ng-goi (ออกเสียงเหมือน mmm-goy)
ขอบคุณ — เมื่อรับของขวัญจากคนอื่น:doh-je (ออกเสียงเหมือน door-chair)
อรุณสวัสดิ์ — ทักทายตอนเช้า:jou-sen (ออกเสียงเหมือน joe-san)
ราตรีสวัสดิ์: jou-tau (ออกเสียงเหมือน joe-towe)
ลาก่อน:joi-gin (ออกเสียงเหมือน joy-gee-n)
เท่าไหร่: gei-do-chin (ออกเสียงเหมือน gay-do-chin)
อร่อย: hou-hou-sihk (ออกเสียงเหมือน ho-ho sick)
ขอสั่งของ:shei-yei, ng-goi (ออกเสียงเหมือน say-yeah, mmm goy)
ขอเช็คบิล:Maih-dan, ng-goi (ออกเสียงเหมือน my-dan, mmm goy)
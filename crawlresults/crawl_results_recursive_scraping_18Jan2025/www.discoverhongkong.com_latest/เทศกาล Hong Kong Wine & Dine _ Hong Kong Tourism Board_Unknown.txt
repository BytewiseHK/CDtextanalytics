Title: เทศกาล Hong Kong Wine & Dine | Hong Kong Tourism Board
Date: None
URL: https://www.discoverhongkong.com/th/what-s-new/events/wine-dine-festival.html

เทศกาล Hong Kong Wine & Dine คือการเฉลิมฉลองประจำปีที่จัดขึ้นในช่วงปลายเดือนตุลาคม ซึ่งเป็นช่วงเริ่มต้นของอีกอีเวนท์อาหารรสชาติเยี่ยม อย่าง "Taste Around Town" ที่จะยกอาหารในโปรสุดคุ้มมาจากทั่วเมืองให้คุณได้อิ่มอร่อยตลอดทั้งเดือนพฤศจิกายน
งานนี้จัดขึ้นที่ Central Harbourfront เพื่อเสิร์ฟไวน์ชั้นดีและอาหารจานเด็ดจากทั่วโลก มาร่วมสนุกไปกับชุดการแสดงสดและช่วงเวลาแห่งความสุขสุดอร่อย ท่ามกลางทิวทัศน์อันงดงามของอ่าววิกตอเรีย!
สำรวจรายละเอียดของงานในปีนี้(English content available)
เทศกาล Hong Kong Wine & Dine จัดขึ้นทุกปีท่ามกลางบรรยากาศเส้นขอบฟ้าสุดยูนีคของฮ่องกง เพื่อเสิร์ฟโอกาสพิเศษให้คุณได้ร่วมลิ้มรสไวน์ชั้นนำและอาหารแสนอร่อยจากทั่วโลกในราคาที่จับต้องได้ ไม่ว่าจะเป็นไวน์ระดับพรีเมียมจากยุโรป ออสเตรเลีย ฯลฯ รวมถึงไวน์ที่ได้รับรางวัลและไวน์ที่นักวิจารณ์ชื่อดัง James Suckling เลือก นอกจากนี้ คุณยังจะได้ค้นพบอัญมณีอันล้ำค่าจากเมืองที่ไม่ค่อยเป็นที่รู้จัก รวมถึงไวน์จีน ไวน์ธรรมชาติ และเครื่องดื่มที่มีแอลกอฮอล์ต่ำ ไม่มีที่ไหนที่จะมอบประสบการณ์การลิ้มรสไวน์ที่มีความหลากหลายควบคู่ไปกับบรรยากาศที่มีชีวิตชีวาและทันสมัยได้เท่าฮ่องกงอีกแล้ว
สัมผัสประสบการณ์การลิ้มชิมรสอาหารท้องถิ่นที่คุณรักพร้อมกับเมนูอาหารนานาชาติสุดสร้างสรรค์ในไวบ์สนุกสนานกันที่เทศกาล Hong Kong Wine & Dine พบกับร้านค้าหลายร้อยบูธที่พร้อมเสิร์ฟอาหารรสชาติโดดเด่นที่ผสมผสานความทันสมัยไว้อย่างลงตัว เปิดโลกแห่งความหลากหลายทางอาหาร พร้อมจิบไวน์รสละมุน เคล้าวิวท่าเรืออันงดงามและวัฒนธรรมอาหารที่ยอดเยี่ยมที่สุดของฮ่องกง
เพลิดเพลินไปกับการแสดงดนตรีสดจากนักดนตรีชาวฮ่องกงและวงดนตรีระดับโลกที่จะบินลัดฟ้ามามอบความบันเทิงให้ได้รับชมรับฟังกันอย่างใกล้ชิด ผ่านบทเพลงแจ๊สและเพลงคลาสสิกที่จะมาเติมเต็มบรรยากาศให้สนุกสนานตลอดวัน นอกจากนี้ คุณยังจะได้พบกับมาสเตอร์คลาสสุดตื่นเต้นและเวิร์กช็อปกับเชฟและซอมเมลิเยร์ชั้นนำ รวมถึงกิจกรรมสำหรับครอบครัวและประสบการณ์ที่คุณจะได้เต็มอิ่มและร่วมสร้างความทรงจำอันน่าประทับใจกันอย่างเต็มที่
นำทัพโดยเทศกาล Hong Kong Wine & Dine และตามกันมาติดๆ กับอีเวนท์ "Taste Around Town" ที่กลับมาให้ทุกคนได้ฉลองไปกับความอร่อยแบบจุก ๆ ตลอดทั้งเดือนพฤศจิกายนกันอีกครั้ง พบกับร้านอาหารและบาร์นับร้อยจากทั่วฮ่องกงที่พร้อมใจนำเสนอเมนูและมอบส่วนลดสุดพิเศษ ปลดล็อกประสบการณ์การผจญภัยด้านอาหารในทุกมุมเมืองตลอดทั้งวันทั้งคืน!
งานอีเวนต์เด่นของฮ่องกงอย่างเทศกาล Hong Kong Wine & Dine มีผู้เข้าร่วมงานจำนวนหลายพันคนทุกปี ทั้งยังได้รับความสนใจจากสื่อทั่วโลกเป็นอย่างยิ่ง คลิกที่นี่เพื่อดูรายละเอียดเกี่ยวกับการร่วมเป็นผู้สนับสนุนในการจัดงานเพิ่มเติม!
สำหรับรายละเอียดเกี่ยวกับการรับสมัครผู้จัดแสดงสินค้าในเทศกาล Hong Kong Wine & Dine โปรดคลิกที่นี่เพื่อติดต่อสอบถามข้อมูลเพิ่มเติม
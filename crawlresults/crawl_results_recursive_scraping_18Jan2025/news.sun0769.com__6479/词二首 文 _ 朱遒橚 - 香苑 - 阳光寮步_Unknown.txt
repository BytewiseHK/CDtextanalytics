Title: 词二首 文 / 朱遒橚 - 香苑 - 阳光寮步
Date: None
URL: http://lb.sun0769.com/index.php?a=shows&catid=61&id=12792

暗香·西溪古村围炉
又逢大雪。算离乡追梦，卅秋孤月。不尽北风，吹老青丝佩霜叶。岂奈寒冬向暖，西溪处、酒茶香冽。看座中、高唱低吟，兴起正欢悦。
火热。慢言别。绿蚁虽了无，新词三阕。问谁醉说。还剩荷塘未枯彻。犹记当年守岁，话围炉、而今虚设。望春归，清韵里、更添百结。
蝶恋花·莞香花开
犹忆秋风伤碧树，莞草葳葳，寂寞无人护。欲赋灵犀悲利斧，霞光云影终归去。
喜看春风争化雨，莞邑香芬，摇曳谁人妒？花若有心花亦语，今宵约梦凝香处。
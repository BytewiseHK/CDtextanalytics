Title: คำถามที่พบบ่อย | Hong Kong Tourism Board
Date: None
URL: https://www.discoverhongkong.com/th/plan/traveller-info/frequently-asked-questions.html

Q: ข้อจำกัดการเดินทางและนโยบายการกักตัวของฮ่องกงในปัจจุบันมีอะไรบ้าง
A: ดูข้อมูลเพิ่มเติมที่หน้าคำแนะนำการเดินทางล่าสุดของเรา หรือไปที่เว็บไซต์Hong Kong Government COVID-19 thematic websiteเพื่อดูรายละเอียด
Q: ฉันต้องขอวีซ่าเพื่อเข้าฮ่องกงหรือไม่
A: นักท่องเที่ยวจากประเทศส่วนใหญ่ สามารถเข้าฮ่องกงได้โดยไม่ต้องขอวีซ่า และพำนักได้ 7-180 วัน โดยขึ้นอยู่กับสัญชาติ โปรดตรวจสอบรายละเอียดจากหน้าข้อมูลสำหรับนักท่องเที่ยวและกรมการตรวจคนเข้าเมืองฮ่องกง
Q: ฉันต้องขอวีซ่าเพื่อเข้าฮ่องกงหรือไม่
A: กฎหมายฮ่องกงห้ามไม่ให้นักท่องเที่ยวนำวัตถุบางอย่างเข้าเมือง นักท่องเที่ยวทุกคน รวมทั้งผู้ที่เดินทางผ่านฮ่องกงทางสนามบินนานาชาติฮ่องกง จะมีความผิดหากพบว่าครอบครองวัตถุอันตรายเหล่านี้ โปรดตรวจสอบข้อมูลจากหน้าข้อมูลสำหรับนักท่องเที่ยวและคำแนะนำสำหรับนักท่องเที่ยวของกรมตำรวจฮ่องกงก่อนเดินทาง
Q:  ฉันมียาประจำตัวที่ต้องพกไปด้วย จะนำเข้าฮ่องกงได้หรือไม่
A: กรมศุลกากรและสรรพสามิตฮ่องกงระบุว่า เวชภัณฑ์และยารักษาโรคที่แพทย์สั่งจ่าย และนำเข้าฮ่องกงด้วยกระเป๋าเดินทางส่วนตัว ในปริมาณที่เหมาะสมสำหรับการใช้ส่วนตัว ไม่จำเป็นต้องขออนุญาตเพื่อนำเข้า อย่างไรก็ตาม ควรมีใบรับรองแพทย์เพื่อยืนยันการสั่งยานั้นๆ ดูรายละเอียดได้ที่เว็บไซต์กรมศุลกากรและสรรพสามิตฮ่องกง นอกจากนี้ นักท่องเที่ยวควรสอบถามข้อมูลเพิ่มเติมจากกรมศุลกากรและสรรพสามิตฮ่องกงโดยตรง
Q: มีการอนุญาตให้นำบุหรี่ไฟฟ้ารูปแบบใดก็ตามเข้าฮ่องกงหรือไม่
A: ห้ามมิให้ผู้ใดนำเข้า ส่งเสริม ผลิต ขาย หรือครอบครองผลิตภัณฑ์บุหรี่ทางเลือกเพื่อวัตถุประสงค์ทางการค้า รวมถึงผลิตภัณฑ์บุหรี่ไฟฟ้า ผลิตภัณฑ์ยาสูบแบบไม่เผาไหม้ และบุหรี่สมุนไพร กรุณาติดต่อสำนักงานควบคุมผลิตภัณฑ์ยาสูบและเครื่องดื่มแอลกอฮอล์ กรมอนามัยก่อนออกเดินทางเพื่อขอรับข้อมูลเพิ่มเติม
Q: หนังสือเดินทางของฉันจะหมดอายุในอีกหนึ่งเดือน จะยังเดินทางไปฮ่องกงได้หรือไม่
โดยทั่วไปแล้ว นักท่องเที่ยวทุกคนที่เดินทางมาฮ่องกง ต้องมีหนังสือเดินทางที่ยังใช้การได้อีก 1 เดือนเป็นอย่างน้อย หลังจากระยะเวลาที่ต้องการพำนักในฮ่องกง อย่างไรก็ตาม เอกสารต่างๆ ที่ออกให้บุคคลไร้รัฐ ต้องใช้การได้อีกอย่างน้อย 2 เดือนหลังจากระยะเวลาที่ต้องการพำนักในฮ่องกง
โปรดติดต่อกรมการตรวจคนเข้าเมืองและสายการบินท้องถิ่นก่อนออกเดินทาง
Q: จะเปิดไฟคริสต์มาสเมื่อไร
A: ศูนย์การค้าและอาคารต่างๆ กำหนดช่วงเปิดไฟคริสต์มาสและของประดับตกแต่งแตกต่างกันไป โดยทั่วไปแล้ว จะเริ่มในช่วงกลางเดือนพฤศจิกายน โดยบรรดาศูนย์การค้าใหญ่จะเป็นที่แรกๆ ที่เริ่มประดับต้นคริสต์มาสทั้งด้านในและด้านนอกอาคาร ส่วนที่อื่นก็จะเริ่มตั้งต้นคริสต์มาสในช่วงปลายเดือนพฤศจิกายน โดยจะประดับไว้จนถึงช่วง 1-2 สัปดาห์หลังปีใหม่ โปรดติดต่อเราหากต้องการข้อมูลเพิ่มเติมเพื่อวางแผนการเที่ยว
Q: โดยปกติจะจัดแสดงดอกไม้ไฟเมื่อไร
A: การแสดงดอกไม้ไฟมักจะจัดในวันที่สองของเทศกาลตรุษจีนและวันสิ้นปี โปรดติดต่อเราเพื่อสอบถามข้อมูลล่าสุด
Q: ขนส่งสาธารณะจะให้บริการตามปกติในช่วงเทศกาลตรุษจีนหรือไม่
A: บริการขนส่งสาธารณะส่วนใหญ่ เช่น แท็กซี่ จะยังคงให้บริการตามปกติในช่วงเทศกาลตรุษจีน อย่างไรก็ตาม โปรดทราบว่าจะมีการปิดถนนและการจัดจราจรพิเศษในช่วงตรุษจีน (โดยปกติคือวันแรกและวันที่สองของเทศกาลตรุษจีน) ซึ่งอาจทำให้เกิดการเปลี่ยนเส้นทาง ซึ่งจะมีประกาศจากกรมคมนาคม เมื่อใกล้เทศกาลตรุษจีน
Q: ร้านค้าและร้านอาหารจะปิดในช่วงวันหยุดประจำปีหรือไม่
A: ร้านค้าและร้านอาหารส่วนใหญ่ในบริเวณแหล่งท่องเที่ยวจะยังเปิดให้บริการในช่วงวันหยุดประจำปี บางร้านจะปิดในวันแรกและวันที่สองของเทศกาลตรุษจีน และจะเปิดทำการในวันที่สาม ร้านค้าและร้านอาหารดั้งเดิม เช่น ร้านจำหน่ายอาหารทะเลแห้ง ร้านยาจีน และร้านอาหารเล็กๆ ที่เป็นกิจการครอบครัว อาจปิดนานกว่านั้น เราขอแนะนำให้โทรศัพท์สอบถามก่อนไปที่ร้าน โดยคุณสามารถตรวจสอบวันหยุดประจำปีอย่างเป็นทางการของฮ่องกงได้ที่นี่
Q: ช่วงใดที่อากาศดี เหมาะไปเที่ยวฮ่องกงที่สุด
A: ฮ่องกงเป็นจุดหมายที่เที่ยวได้ตลอดปี เมืองนี้มีอากาศอบอุ่นในช่วงกลางเดือนกันยายน จนถึงสิ้นเดือนกุมภาพันธ์ ในช่วงเดือนพฤษภาคมถึงกลางกันยายนอากาศจะร้อน ฝนตก ความชื้นสูง ซึ่งเดือนสิงหาคมเป็นเดือนที่ฝนชุกที่สุด ดูรายละเอียดสภาพอากาศในฮ่องกงได้ที่เว็บไซต์หอสังเกตการณ์ฮ่องกง
Q: ย่านไหนน่าพักที่สุด
A: ฮ่องกงเป็นเมืองเล็ก ไม่ว่านักท่องเที่ยวพักที่ไหนก็ถือว่าไม่ไกลจากตัวเมือง การเดินทางไปที่ต่างๆ ในฮ่องกงนั้นง่ายดาย ด้วยระบบขนส่งสาธารณะที่ครอบคลุม เชื่อถือได้ และย่อมเยา โดยโรงแรมส่วนใหญ่ที่อยู่รอบอ่าว จะอยู่ในย่านเซ็นทรัล หว่านไจ๋ คอสเวย์เบย์ และนอร์ธพอยต์บนเกาะฮ่องกง ส่วนที่เกาลูน จะอยุ่ในย่านจิมซาจุ่ย จิมซาจุ่ยตะวันตก และ Hung Hom และยังมีที่พักอีกเหลือเฟือในย่าน Yau Ma Tei และมงก๊กอันคึกคักของเกาลูน ไม่เท่านั้น ยังมีโรงแรมสไตล์รีสอร์ทเพิ่มมากขึ้นในเขตนิวเทอริทอรี่ส์และเกาะรายรอบที่เหมาะสำหรับการผ่อนคลายให้เพลิดเพลิน
Q: ระบบขนส่งสาธารณะในท้องถิ่นใช้ง่ายหรือไม่
A: ฮ่องกงมีระบบขนส่งสาธารณะชั้นเลิศ ที่ถือว่ามีคุณภาพระดับโลก คุณอาจจะเลือกโดยสาร MTR (รถไฟใต้ดินและระบบรางเบา) รถบัส รถราง เรือข้ามฟาก หรือแท็กซี่ก็ได้ ซึ่งขึ้นอยู่กับว่าจะไปที่ใด ทางเลือกที่สะอาดและมีประสิทธิภาพเหล่านี้ ครอบคลุมพื้นที่ต่างๆ ของฮ่องกง มีป้ายและการประกาศทั้งในภาษาอังกฤษและจีน โดยสามารถดูข้อมูลเกี่ยวกับขนส่งสาธารณะฮ่องกงได้ที่นี่
หรือคุณอาจซื้อบัตรออคโตพุส ซึ่งเป็นบัตรเติมเงินที่ใช้ได้กับขนส่งสาธารณะส่วนมาก รวมทั้งเครือฟาสต์ฟูดและร้านค้าต่างๆ ดูรายละเอียดได้ที่นี่
Q: แท็กซี่รับผู้โดยสารได้กี่คน ถ้าเรียกแท็กซี่ จะมีค่าธรรมเนียมบรรทุกกระเป๋าเดินทางต่อใบหรือไม่
A: แท็กซี่ในฮ่องกงบรรทุกผู้โดยสารได้ไม่เกิน 4-5 คน โดยคุณจะพบเลข ‘4’ หรือ ‘5’ ที่ด้านหลังรถ ซึ่งหมายถึงจำนวนผู้โดยสารสูงสุดของรถแท็กซี่คันนั้นๆ แท็กซี่ทุกคันมีการคิดค่าโดยสารตามระยะทาง และมีค่าธรรมเนียมเพิ่มเติม 6 ดอลลาร์ฮ่องกงต่อกระเป๋าเดินทาง 1 ใบ (ยกเว้นกระเป๋าส่วนตัวที่น้ำหนักเบา และถือติดตัวไว้ในห้องโดยสารได้) สำหรับรายละเอียดเกี่ยวกับค่าโดยสารแท็กซี่และค่าธรรมเนียมต่างๆ เช่น การใช้อุโมงค์ โปรดไปที่นี่
ผู้โดยสารที่มีกระเป๋าเดินทางหลายใบ หรือมีสัมภาระขนาดใหญ่กว่าปกติ อาจเลือกใช้จัมโบ้แท็กซี่คุณสามารถเรียกจัมโบ้แท็กซี่ที่ริมถนน หรือจองผ่านสายด่วนที่หมายเลข +852 5711 1222 (24 ชั่วโมง) โดยมีค่าธรรมเนียมการจอง จัมโบ้แท็กซี่มีห้องโดยสารกว้างขวาง และพื้นที่ใหญ่เป็นพิเศษสำหรับเก็บกระเป๋า
Q: ช่วงซัมเมอร์เซล/วินเทอร์เซลของฮ่องกงจัดขึ้นเมื่อไร
A: โดยทั่วไปแล้ว ช่วงซัมเมอร์เซลเริ่มตั้งแต่เดือนกรกฎาคมถึงกันยายน ส่วนวินเทอร์เซล จัดในช่วงเดือนธันวาคมถึงกุมภาพันธ์ แต่วันที่จัดกิจกรรมลดราคานั้นแตกต่างกันไปตามแต่ละร้าน
Q: ร้านค้าและร้านอาหารปิดทำการในช่วงวันหยุดยาวประจำปีหรือไม่ เช่น ช่วงเทศกาลตรุษจีน
A:ร้านค้าและร้านอาหารส่วนใหญ่ในบริเวณแหล่งท่องเที่ยวจะยังเปิดให้บริการในช่วงวันหยุดประจำปี บางร้านจะปิดในวันแรกและวันที่สองของเทศกาลตรุษจีน และจะเปิดทำการในวันที่สาม ร้านค้าและร้านอาหารดั้งเดิม เช่น ร้านจำหน่ายอาหารทะเลแห้ง ร้านยาจีน และร้านอาหารเล็กๆ ที่เป็นกิจการครอบครัว อาจปิดนานกว่านั้น เราขอแนะนำให้โทรศัพท์สอบถามก่อนไปที่ร้าน
โดยคุณสามารถตรวจสอบวันหยุดประจำปีอย่างเป็นทางการของฮ่องกงได้ที่นี่
Q: ฮ่องกงมีภาษีการขายหรือไม่
A: สินค้าส่วนใหญ่ จะว่าไปก็คือสินค้าทั้งหมด นอกจากสุราและยาสูบ เป็นสินค้าปลอดภาษี อย่างไรก็ตาม ธุรกิจค้าปลีกทั้งหมดในฮ่องกงจะคิดค่าธรรมเนียม 1 ดอลลาร์ฮ่องกงต่อถุงพลาสติก 1 ใบที่ใช้ใส่สินค้าให้ลูกค้า เพื่อเป็นการลดขยะ
Q: เวลาทำการอย่างเป็นทางการของฮ่องกงคือช่วงใด
เวลาทำการนั้นแตกต่างกันไปตามแต่ละบริษัท โดยแบ่งได้คร่าวๆ ดังนี้
Q: โดยทั่วไปพูดภาษาอังกฤษกันใช่ไหม
A: ใช่ ภาษาอังกฤษเป็นภาษาที่พูดกันแพร่หลายในฮ่องกง และเป็นภาษาที่นิยมใช้ในหน่วยงานรัฐบาล ภาคธุรกิจ และการท่องเที่ยว ในฐานะนักท่องเที่ยว คุณอาจจะไม่พบปัญหาในการสื่อสารด้วยภาษาอังกฤษเลย เพราะผู้ขับแท็กซี่ พนักงานขาย พนักงานในอุตสาหกรรมการท่องเที่ยว และตำรวจส่วนใหญ่ ล้วนมีความสามารถด้านภาษาอังกฤษเพียงพอ ไม่เพียงเท่านั้น ป้ายของทางการและประกาศเกี่ยวกับบริการขนส่งสาธารณะทั้งหมด รวมถึงเมนูส่วนใหญ่มีทั้งภาษาอังกฤษและภาษาจีนควบคู่กัน
Q: ฉันจะใช้อุปกรณ์ไฟฟ้าส่วนตัวในฮ่องกงได้หรือไม่
A:แรงดันไฟฟ้ามาตรฐานในฮ่องกงคือ 220 โวลต์ AC, 50Hz ห้องน้ำในโรงแรมส่วนใหญ่ยังมีปลั๊กไฟแบบแรงดันไฟฟ้า 100 โวลต์ ไม่เช่นนั้น คุณอาจต้องใช้ปลั๊กแปลงไฟฟ้าจึงจะใช้อุปกรณ์ส่วนตัวได้ ปลั๊กเสียบไฟในฮ่องกงเป็นแบบสามง่าม ตามรูปแบบเต้ารับของสหราชอาณาจักร
Q: ฉันใช้สกูตเตอร์ไฟฟ้าในฮ่องกงได้หรือไม่
A: ตามกฎของกรมคมนาคม ไม่อนุญาตให้ใช้สกูตเตอร์ไฟฟ้าในฮ่องกง โปรดตรวจสอบรายละเอียดที่นี่
ทั้งนี้ มีบริการวีลแชร์ให้เช่าสำหรับนักท่องเที่ยวผู้พิการ และผู้ที่จำเป็นต้องนั่งรถเข็นในระหว่างที่อยู่ในฮ่องกง โปรดติดต่อเราเพื่อสอบถามข้อมูลเพิ่มเติม
Q: เมื่อไปเที่ยวฮ่องกง ฉันจะฝากกระเป๋าเดินทางไว้ที่ไหนได้บ้าง
A: มีบริการรับฝากกระเป๋า เช่น เคาน์เตอร์หรือล็อกเกอร์รับฝากอยู่หลายจุดในฮ่องกง รวมถึงสถานที่ต่อไปนี้ซึ่งหาได้ง่าย
ติดต่อเราหากต้องการทราบข้อมูลเพิ่มเติม
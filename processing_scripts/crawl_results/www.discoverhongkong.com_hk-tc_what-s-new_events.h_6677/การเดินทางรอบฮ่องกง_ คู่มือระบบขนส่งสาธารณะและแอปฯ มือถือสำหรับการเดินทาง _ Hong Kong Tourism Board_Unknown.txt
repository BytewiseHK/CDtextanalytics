Title: การเดินทางรอบฮ่องกง: คู่มือระบบขนส่งสาธารณะและแอปฯ มือถือสำหรับการเดินทาง | Hong Kong Tourism Board
Date: None
URL: https://www.discoverhongkong.com/th/plan/traveller-info/getting-around.html

การเดินทางในฮ่องกงมีหลากหลายวิธี ไม่ว่าจะเป็นแท็กซี่ เรือเฟอร์รี่ รถไฟ รถบัส หรือรถราง เมืองแห่งนี้ขึ้นชื่อว่ามีระบบขนส่งสาธารณะที่ปลอดภัยและมีประสิทธิภาพที่สุดแห่งหนึ่งของโลก อีกทั้งยังมีหลากหลายวิธีชำระเงินที่สะดวกในรูปแบบเงินสด บัตรออคโตพุส และกระเป๋าเงินอิเล็กทรอนิกส์
วางแผนการเดินทางของคุณโดยใช้ประโยชน์จาก "HKeMobility" แอปฯ มือถือสำหรับการเดินทางแบบครบวงจรที่พัฒนาโดยกรมการขนส่งฮ่องกง แอปฯ จะให้ข้อมูลต่าง ๆ เช่น เส้นทางการขนส่ง ค่าโดยสาร เวลาในการเดินทาง เวลาเดินทางถึง และสภาพการจราจรตามเวลาจริงเกี่ยวกับ MTR รถประจำทาง รถมินิบัส รถราง เรือข้ามฟาก และเรือแท็กซี่ เพื่อช่วยคุณค้นหาการเดินทางด้วยระบบขนส่งสาธารณะที่ดีที่สุดแบบจุดต่อจุด และเดินทางรอบฮ่องกงได้อย่างสะดวก
ดาวน์โหลด HKeMobility:iOSAndroidHuawei
ข้อมูลเพิ่มเติม:https://www.hkemobility.gov.hk/
ดาวน์โหลด HKeMobility:iOSAndroidHuawei
ข้อมูลเพิ่มเติม:https://www.hkemobility.gov.hk/
สนามบินนานาชาติฮ่องกงตั้งอยู่บนเกาะลันเตา โดยมีเครือข่ายการขนส่งที่ครอบคลุมและได้รับการพัฒนาอย่างดี คุณสามารถเดินทางระหว่างสนามบินและตัวเมืองได้ในเวลาประมาณ 30 นาที ด้วยบริการที่สะดวกและค่าโดยสารที่สมเหตุสมผลผ่านแอร์พอร์ตเอ็กซ์เพรส รถประจำทาง แท็กซี่ หรือรถรับส่งของโรงแรม
แอร์พอร์ต เอ็กซเพรส
รถไฟฟ้าแอร์พอร์ต เอ็กซ์เพรสของ MTR เป็นวิธีการเดินทางจากสนามบินที่รวดเร็วที่สุด โดยใช้เวลาเดินทางระหว่างเกาะฮ่องกงและสนามบินประมาณ 24 นาที นอกจากนี้ สถานีเกาลูนและสถานีฮ่องกงยังให้บริการเช็คอินในเมืองฟรีสำหรับสายการบินหลัก โปรดติดต่อสายการบินของคุณเพื่อสอบถามข้อมูลเพิ่มเติม
แท็กซี่
มีแท็กซี่พร้อมให้บริการที่บริเวณจุดรอแท็กซี่ด้านหน้าอาคารขาเข้าของสนามบิน หากคุณกำลังเดินทางไปที่เกาะฮ่องกงหรือเกาลูน คุณต้องเรียกแท็กซี่สีแดง หากคุณกำลังมุ่งหน้าไปที่เขตนิวเทอริทอรี่ส์ คุณต้องเรียกแท็กซี่สีเขียว และผู้ที่กำลังมุ่งหน้าไปที่เกาะลันเตา ต้องเรียกแท็กซี่สีฟ้า แท็กซี่ทุกคันในฮ่องกงสามารถไปส่งและรับผู้โดยสารจากสนามบินได้ ค่าโดยสารคำนวณตามมิเตอร์และรายละเอียดเกี่ยวกับค่าบริการจะแสดงไว้อย่างชัดเจนด้านในรถแท็กซี่แต่ละคัน
BUS
มีเส้นทางรถAirbus‘A’ กว่า 20 เส้นทางที่สามารถพาคุณออกจากสนามบินไปยังสถานที่สำคัญต่างๆ บนเกาะฮ่องกง เกาลูน และเขตนิวเทอริทอรี่ส์ (รวมถึงเกาะลันเตา) ได้อย่างสะดวกสบาย โดยมีจุดจอดรับส่งน้อยกว่ารถบัสทั่วไป เมื่อออกจากอาคารผู้โดยสารขาเข้า ให้ไปทางด้านขวาเพื่อค้นหารถ Airbusและรถบัสที่วิ่งรอบเมือง
บริการเช่ารถโค้ชและลีมูซีน
ผู้โดยสารที่ต้องการลีมูซีน มินิแวน รถตู้ และรถโค้ชแบบกลุ่ม (รถบัส) ส่วนตัวสามารถจองรถจากผู้ให้บริการต่างๆ ได้ที่อาคารผู้โดยสารขาเข้า
เดินทางในฮ่องกงได้อย่างง่ายดายด้วยระบบรถไฟฟ้าขนส่งมวลชน (MTR)ที่รวดเร็วและมีประสิทธิภาพ ซึ่งครอบคลุมย่านสำคัญต่างๆ และยังมีจุดจอดรับส่งที่เขตแดนจีนแผ่นดินใหญ่ (สถานี Lo Wu และสถานี Lok Ma Chau)
นอกจากนี้ยังมีบริการ MTR ระบบรางเบาที่ให้บริการบนเส้นทางระหว่างหยวนหลงและทวนมุนในเขตดินแดนใหม่
โปรดทราบว่า มีข้อจำกัดเกี่ยวกับขนาดสัมภาระ ดูรายละเอียดได้ที่นี่
รถบัส
ฮ่องกงมีรถประจำทางมากมายที่ทั้งสะดวกสบายและมีเครื่องปรับอากาศ ซึ่งรถประจำทางที่ได้รับความนิยมเป็นพิเศษ คือรถสองชั้นที่สามารถนั่งชมวิวอันงดงามของเมืองโดยรอบได้จากชั้นบน บนรถมีการแสดงหมายเลขเส้นทางและจุดหมายปลายทาง ค่าโดยสารต้องชำระเมื่อขึ้นรถตามระยะทางที่เดินทาง และต้องเตรียมเงินให้พอดีในกรณีที่ชำระด้วยเงินสด บัตร Octopus ใช้ได้กับรถประจำทางทุกคันในฮ่องกง
ฮ่องกงมีผู้ให้บริการรถประจำทางรายใหญ่ 5 ราย ซึ่งดำเนินงานอยู่ทั่วเกาะฮ่องกง เกาลูน และเขตดินแดนใหม่Kowloon Motor Bus, New World First Bus และ Citybusให้บริการรอบเกาะฮ่องกง เกาลูน และเขตดินแดนใหม่ ขณะที่New Lantao Busให้บริการบนเกาะลันเตาเป็นหลัก และLong Win Busให้บริการครอบคลุมพื้นที่รอบเกาะลันเตาเหนือและสนามบิน
มินิบัส
มินิบัส คือรถบัสขนาดเล็กที่สามารถรับผู้โดยสารได้สูงสุด 19 คน มินิบัสสีเขียวจะวิ่งไปตามเส้นทางที่กำหนดในราคาที่ระบุไว้ ค่าโดยสารคิดตามระยะทาง โดยชำระค่าโดยสารก่อนออกเดินทาง ควรเตรียมค่าโดยสารให้พอดีถ้าต้องการจ่ายด้วยเงินสด มินิบัสสีเขียวทุกคันรับบัตรออคโตพุส มินิบัสสีแดงจะวิ่งไปตามเส้นทางที่ไม่ได้กำหนดตายตัวและผู้โดยสารสามารถขึ้นลงได้ตลอดเส้นทาง ยกเว้นบริเวณที่ห้ามรับส่งผู้โดยสารโดยเฉพาะ ชำระค่าโดยสารเมื่อลงจากรถ คนขับมินิบัสแดงจะมีเงินทอนเงินเตรียมไว้ให้คุณเสมอหากชำระเงินด้วยธนบัตรย่อย
หากคุณสามารถพูดภาษาจีนกวางตุ้งได้บ้างและคุ้นเคยกับฮ่องกงพอควรจะเป็นประโยชน์มากสำหรับการเดินทางด้วยมินิบัส ตามกฎหมาย ถ้ารถที่โดยสารมามีเข็มขัดนิรภัย ผู้โดยสารจะต้องคาดทุกครั้ง
รถรางสายประวัติศาสตร์ของฮ่องกงนี้ได้รับรางวัล Guinness World Record™ สำหรับ "รถรางสองชั้นที่ใหญ่ที่สุดที่มีให้บริการ" ในปี 2021 และยังคงให้บริการในเส้นทางด้านเหนือของเกาะฮ่องกง โดยผ่านย่านเวสเทิร์น หว่านไจ๋ แฮปปี้วัลเลย์ คอสเวย์เบย์ และนอร์ธพอยต์ รถรางสองชั้นเหล่านี้วิ่งผ่านถนนหลวงที่มีการจราจรคับคั่งที่สุดของฮ่องกงตั้งแต่ปี 1904 ต่อวิ่งเนื่องมาจนถึงปัจจุบันด้วยราคาที่ไม่แพงและยังพาคุณท่องเที่ยวได้อย่างเพลิดเพลินเช่นเดิม
ไม่ว่าคุณจะเดินทางไกลแค่ไหน ค่าโดยสารรถรางแต่ละครั้งเป็นราคาเหมาจ่ายราคาเดียว แต่ต้องเตรียมค่าโดยสารให้พอดีถ้าต้องการจะจ่ายด้วยเงินสด รถรางทุกคันรับบัตรออคโตพุส คุณต้องขึ้นรถรางจากท้ายรถ จากนั้นจ่ายค่าโดยสารให้พอดีจำนวนที่ด้านหน้ารถรางตอนลง
แท็กซี่มีอยู่มากมายทั่วฮ่องกง ยกเว้นพื้นที่ห่างไกลบางแห่ง คุณสามารถเรียกแท็กซี่ได้ที่บริเวณข้างถนน (ยกเว้นในเขตต้องห้าม) หรือเรียกใช้บริการผ่านโทรศัพท์ รถแท็กซี่ทุกคันจะติดมิเตอร์ซึ่งคิดค่าโดยสารไม่แพง มีเครื่องปรับอากาศ และสะอาด
แท็กซี่ประเภทต่างๆ
แท็กซี่ในฮ่องกงจะแบ่งเป็นสามสีตามเขตพื้นที่ แท็กซี่ทุกประเภทสามารถเดินทางไปส่งและรับจากสนามบินนานาชาติฮ่องกงและฮ่องกงดิสนีย์แลนด์ได้
สำหรับค่าโดยสารและค่าใช้จ่ายเพิ่มเติม สามารถตรวจสอบได้ที่เว็บไซต์กรมการขนส่งฮ่องกง
เคล็ดลับการเดินทางโดยแท็กซี่อย่างปลอดภัย ไร้ปัญหา
ดูเคล็ดลับการเดินทางในฮ่องกงด้วยแท็กซี่อย่างปลอดภัย ไร้ปัญหาได้ที่นี่หรือเข้าไปที่เว็บไซต์กรมการขนส่ง
หมายเลขโทรศัพท์ที่มีประโยชน์
บริการแท็กซี่สำหรับผู้ใช้รถเข็น
บริการแท็กซี่สำหรับผู้ใช้รถเข็นจะให้บริการแก่ผู้สูงอายุ ผู้พิการ และผู้โดยสารที่มีกระเป๋าเดินทางใบใหญ่
เรียนรู้เพิ่มเติมเกี่ยวกับการท่องเที่ยวสำหรับผู้ใช้รถเข็นได้ที่นี่
ฮ่องกงอยู่ใกล้ชายฝั่งทะเล จึงให้บริการเส้นทางเดินเรือเฟอร์รี่เชื่อมต่อระหว่างเกาะฮ่องกง เกาลูน และหมู่เกาะรายรอบตามตารางเวลาปกติ
เรือเฟอร์รี่ระหว่างเกาะฮ่องกงกับเกาลูน
เรือเฟอร์รี่ข้ามอ่าวเป็นการเดินทางระหว่างเกาะฮ่องกงและเกาลูนที่น่าสนุก คุณจะได้ชมวิวอ่าวที่สวยงามขณะล่องเรือเส้นทางเซ็นทรัลและฮุงฮอมหรือเส้นทางของสตาร์เฟอร์รี่
เดอะ สตาร์ เฟอร์รี่ เป็นเรือที่ดีเยี่ยมสำหรับการขนส่งผู้โดยสารระหว่างเกาะฮ่องกง (เซ็นทรัลและหว่านไจ๋) กับเกาลูน (จิมซาจุ่ย) มาพร้อมกับวิวทิวทัศน์ทั้งสองด้านของท่าเรือ จึงเป็นทั้งวิธีการเดินทางและสถานที่ท่องเที่ยวไปพร้อมๆ กัน
ค่าโดยสารจะแตกต่างกันเล็กน้อยระหว่างที่นั่งชั้นบนและชั้นล่าง รวมถึงระหว่างวันธรรมดาและช่วงสุดสัปดาห์ ทั้งนี้ ต้องชำระค่าโดยสารที่ราวกั้นเมื่อขึ้นรถ ผู้โดยสารสามารถชำระด้วยบัตร Octopus, เหรียญ หรือใช้เงินสดซื้อเหรียญโดยสารจากเครื่องจำหน่ายที่ท่าเรือ
เรือเฟอร์รี่ระหว่างเกาะฮ่องกงกับหมู่เกาะรายรอบ
เรือเฟอร์รี่จากท่าเรือเฟอร์รี่เซ็นทรัลบนเกาะฮ่องกงมีบริการไปยังหมู่เกาะรายรอบหลักๆ มีเรือเฟอร์รี่สองประเภทที่ให้บริการเส้นทางส่วนใหญ่ ได้แก่ เรือเฟอร์รี่ปกติ และเรือเฟอร์รี่ด่วนที่ราคาแพงกว่าเล็กน้อย
บริษัทเรือเฟอร์รี่หลักๆ ในฮ่องกง
นอกจากนี้ มีเรือเฟอร์รี่อื่นๆ ที่ให้บริการที่จุดต่างๆ รอบฮ่องกง ดูข้อมูลเรือเฟอร์รี่ทั้งหมดได้ที่นี่
ชื่นชมอ่าววิคตอเรียที่มีชื่อเสียงระดับโลกของฮ่องกง และเส้นขอบฟ้าอันงดงามในแบบที่ไม่เหมือนใครด้วยการนั่งเรือแท็กซี่! เรือแท็กซี่ฮ่องกงเป็นเส้นทางการท่องเที่ยวทางน้ำที่ได้รับการอนุมัติอย่างเป็นทางการจากท่าเรือ โดยจะแล่นผ่านสถานที่ท่องเที่ยวอันมีชื่อเสียง เช่น ชิงช้าสวรรค์ฮ่องกง ศูนย์กลางทางการเงินระหว่างประเทศ ทางเดินริมน้ำจิมซาโจ่ย Avenue of Stars เขตวัฒนธรรมเกาลูนตะวันตก และอีกมากมาย เรือแท็กซี่ฮ่องกงสามารถรองรับผู้โดยสารได้ 170 คน โดยมีทั้งห้องโดยสารชมวิวแบบปรับอากาศและดาดฟ้าเปิดโล่งที่กว้างขวาง นอกจากนี้ คุณยังสามารถชมการแสดงแสงสีเสียง "A Symphony of Lights" ที่กลางท่าเรือได้อีกด้วยดูรายละเอียดเพิ่มเติมได้ที่นี่
บัตรเดินทาง Octopus แบบดิจิทัลหรือแบบพกพา เป็นสิ่งจำเป็นสำหรับการซื้อสินค้าในฮ่องกง บัตรนี้เป็นเครื่องมือชำระเงินอัจฉริยะที่ช่วยให้คุณชำระเงินได้โดยไม่ต้องใช้เงินสด สำหรับบริการขนส่งสาธารณะหลักทั้งหมด รวมถึงค่าอาหาร ความบันเทิง การซื้อสินค้า และอีกมากมาย
Octopus ในมือถือ: เพียงดาวน์โหลดแอปฯ Octopus สำหรับนักท่องเที่ยว ก็สามารถเพิ่มบัตร Octopus ลงในโทรศัพท์มือถือ iPhone หรือ Huawei ของคุณได้ทันที ตรวจสอบยอดคงเหลือและเติมเงินได้ทุกที่ทุกเวลาผ่านโทรศัพท์ของคุณโดยไม่ต้องต่อคิว ด้วยบัตรเครดิตหรือบัตรเดบิต มีค่ามัดจำที่สามารถขอคืนได้ 50 ดอลลาร์ฮ่องกงสำหรับ Octopus ในมือถือ เมื่อคุณไม่จำเป็นต้องใช้ Octopus ในมือถืออีกต่อไป คุณสามารถขอคืนค่ามัดจำและยอดคงเหลือได้อย่างง่ายดายผ่านแอปฯ Octopus สำหรับนักท่องเที่ยว
Octopus สำหรับนักท่องเที่ยว: บัตรเดินทางแบบพกพา ซึ่งเริ่มต้นที่ 39 ดอลลาร์ฮ่องกงโดยไม่มีค่ามัดจำใด ๆ บัตรนี้นำเสนอการออกแบบอันโดดเด่นของฮ่องกงซึ่งถือเป็นของที่ระลึกชั้นยอด และเมื่อคุณกลับมาเยือนฮ่องกงในอนาคต คุณยังสามารถนำบัตรนี้กลับมาใช้ใหม่ได้ คุณสามารถรับบัตร Octopus สำหรับนักท่องเที่ยวได้หลายวิธีหลังจากเดินทางมาถึงฮ่องกง คลิกที่นี่เพื่อดูวิธีการที่สอดคล้องกับรูปแบบการเดินทางของคุณ
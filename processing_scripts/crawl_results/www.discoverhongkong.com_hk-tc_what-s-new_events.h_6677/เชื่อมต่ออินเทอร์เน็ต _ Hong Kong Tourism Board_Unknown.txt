Title: เชื่อมต่ออินเทอร์เน็ต | Hong Kong Tourism Board
Date: None
URL: https://www.discoverhongkong.com/th/plan/traveller-info/get-online.html

การติดต่อสื่อสารขณะอยู่ในฮ่องกงไม่ใช่เรื่องยากเลย เนื่องจากฮ่องกงเป็นเมืองที่มี ‘การเชื่อมต่อ’ มากที่สุดแห่งหนึ่งในโลก คุณสามารถเชื่อมต่ออินเทอร์เน็ตได้ตั้งแต่เดินทางมาถึงและตลอดระยะเวลาการท่องเที่ยวในฮ่องกงได้ง่ายๆ ด้วยวิธีการต่อไปนี้
บริการ Wi-Fi ฟรี ครอบคลุมทั่วฮ่องกง โดยเฉพาะอย่างยิ่งฮอตสปอตWi-Fi.HKที่ให้บริการครอบคลุมตามสถานที่ต่างๆ ทั่วเมืองอยู่เป็นจำนวนมาก เช่น สถานที่ท่องเที่ยวสำคัญ ห้างสรรพสินค้า สวนสาธารณะและสวนต่างๆ ศูนย์บริการนักท่องเที่ยว สนามกีฬา พิพิธภัณฑ์ ท่าเรือเฟอร์รี่ ศูนย์อาหาร และอาคารของหน่วยงานรัฐบาล ที่ให้บริการเชื่อมต่ออินเทอร์เน็ตแบบไร้สายฟรี หรือฟรีภายในระยะเวลาที่กำหนด ดาวน์โหลดแอป Wi-Fi.HKเพื่อค้นหารายชื่อสถานที่ที่มีบริการฮอตสปอตที่คุณสามารถเชื่อมต่ออินเทอร์เน็ตด้วย Wi-Fi.HK SSID ได้
คุณสามารถพบฮอตสปอต Wi-Fi ได้ที่พื้นที่ที่ให้บริการขนส่งสาธารณะส่วนใหญ่ รวมถึงผู้ให้บริการดังต่อไปนี้
สนามบินนานาชาติฮ่องกง
สามารถใช้อินเทอร์เน็ตไร้สายได้ฟรีในบริเวณที่นั่งและพื้นที่สาธารณะส่วนใหญ่ในอาคารผู้โดยสาร ดูรายละเอียดที่นี่
สถานีรถไฟ MTR
คุณสามารถเชื่อมต่อเครือข่าย “MTR Free Wi-Fi” ที่บริเวณจำหน่ายบัตรโดยสารและชานชาลาได้ที่สถานี MTR ทุกแห่ง เพื่อใช้บริการ Wi-Fi ฟรี 15 นาทีโดยไม่เกินห้ารอบ ต่อเครื่อง ต่อวัน ดูรายละเอียดเพิ่มเติมที่นี่
ฮอตสปอต WI-FI ของ CSL
จุดกระจายสัญญาณWi-Fi ฟรีของ cslมีอยู่ในร้านกาแฟ Starbucks, ร้านกาแฟ Pacific, 7-Eleven และร้าน Circle K ที่ร่วมรายการ รวมถึงตู้โทรศัพท์บางแห่ง ค้นหา SSID ของ "CSL" ในอุปกรณ์ของคุณเพื่อเรียกดูเว็บไซต์ของการท่องเที่ยวฮ่องกง และดาวน์โหลดแอปฯ ต่าง ๆ จากเว็บไซต์ได้ฟรี
คุณสามารถเดินทางต่อไปยังฮ่องกงได้อย่างง่ายดายโดยใช้ซิมการ์ด Discover Hong Kong Tourist แบบเติมเงิน ไม่มีการสมัครสมาชิกให้ยุ่งยาก!
Be mobile ในฮ่องกงพร้อม:
หาซื้อทันทีที่เดินทางมาถึง!
คุณสามารถซื้อซิมการ์ดสำหรับนักท่องเที่ยว Discover Hong Kong ได้ที่ศูนย์ 1O1O จุดใดก็ได้ในเมือง ร้านสะดวกซื้อ 7-Eleven, Circle K หรือ VanGO กว่า 1,000 แห่ง และร้าน csl หรือ HKT และศูนย์บริการนักท่องเที่ยวเกาลูนของคณะกรรมการการท่องเที่ยวฮ่องกงที่บริเวณจำหน่ายบัตรโดยสารเรือสตาร์เฟอร์รี่ในจิมซาจุ่ย ดูรายชื่อร้านค้าทั้งหมดได้โดยคลิกที่นี่
หมายเหตุ:
หมายเหตุ: * สำหรับการใช้งานรายวัน สามารถใช้ซิมการ์ดแบบ 3-in-1 ซึ่งเหมาะกับโทรศัพท์ที่ใช้ไมโครซิม มินิซิม และนาโนซิม และสามารถเติมเงินได้สูงสุด 180 วันเพื่อให้การท่องเที่ยวระยะยาวของคุณสะดวกสบายยิ่งขึ้น
ซิมการ์ดสำหรับนักท่องเที่ยว Discover Hong Kong เป็นผลิตภัณฑ์ของบริษัท CSL Mobile ซึ่งคณะกรรมการการท่องเที่ยวฮ่องกงจะไม่รับผิดชอบใดๆ โปรดคลิกที่นี่เพื่อดูรายละเอียดเกี่ยวกับซิมการ์ดนี้ และที่นี่เพื่ออ่านข้อกำหนดและเงื่อนไขทั่วไปของ CSL Mobile
การที่แบตเตอรี่โทรศัพท์หมดในระหว่างท่องเที่ยวอาจเป็นประสบการณ์ที่น่าปวดหัวได้ แต่ไม่ต้องกังวลหากแบตเตอรี่โทรศัพท์มือถือลดลงจนขึ้นขีดแดง เพราะมีสถานที่หลายแห่งในฮ่องกงที่คุณสามารถชาร์จโทรศัพท์มือถือได้อย่างรวดเร็ว
บนสถานี MTR
สถานี MTR หลักๆ หลายแห่งติดตั้ง “iCentres” ซึ่งให้บริการ Wi-Fi และคอมพิวเตอร์ที่เชื่อมต่อกับอินเทอร์เน็ตได้ฟรี
นอกจากนี้ มีจุดบริการชาร์จแบตโทรศัพท์ที่สถานี MTR 29 แห่ง เพื่อการท่องเที่ยวที่สะดวกสบายขึ้น และมีพอร์ตชาร์จ USB หรือแท่นชาร์จแบบไร้สาย ที่คุณสามารถชาร์จโทรศัพท์ได้ฟรี นักท่องเที่ยวแต่ละคนสามารถชาร์จได้ไม่เกิน 15 นาทีต่อรอบ
อ่านข้อมูลเพิ่มเติมที่นี่
ห้างสรรพสินค้า
ศูนย์การค้าหลายแห่งมีสถานีชาร์จโทรศัพท์มือถือซึ่งโดยทั่วไปแล้วจะตั้งอยู่ใกล้จุดให้บริการลูกค้า นอกจากนี้ ห้างสรรพสินค้าหรูขนาดใหญ่บางแห่งยังมีบริการให้เช่าแบตเตอรี่พกพาสำหรับชาร์จโทรศัพท์อีกด้วย โปรดติดต่อขอรายละเอียดได้ที่เคาน์เตอร์ให้บริการลูกค้า
ร้านสะดวกซื้อ
ร้าน Circle-K มีบริการให้เช่าพาวเวอร์แบงค์ คุณสามารถขอยืมพาวเวอร์แบงค์จากร้าน Circle K สาขาใดก็ได้ ยกเว้นสาขาที่อยู่ในสถานี MTR ค่าเช่าอยู่ที่ 15 ดอลลาร์ฮ่องกงสำหรับการใช้งานสามวัน แต่คุณต้องจ่ายมัดจำ 150 ดอลลาร์ฮ่องกงซึ่งจะได้รับค่ามัดจำคืนเมื่อนำพาวเวอร์แบงค์ไปคืน
อ่านข้อมูลเพิ่มเติมที่นี่
ศูนย์บริการนักท่องเที่ยวของคณะกรรมการการท่องเที่ยวฮ่องกง
ศูนย์บริการนักท่องเที่ยวของคณะกรรมการการท่องเที่ยวฮ่องกงซึ่งตั้งอยู่ที่ท่าเรือสตาร์เฟอร์รี่ที่จิมซาจุ่ยและเดอะพีคให้บริการชาร์จโทรศัพท์มือถือฟรี
อ่านข้อมูลเพิ่มเติมที่นี่